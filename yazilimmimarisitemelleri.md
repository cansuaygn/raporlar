Monolith vs Microservice

Monolith mimari, tüm uygulamanın tek bir yapı içinde olduğu sistemdir. Başlangıçta geliştirmesi ve yönetmesi daha kolaydır. Ancak proje büyüdükçe kod karmaşıklaşır ve bir değişiklik tüm sistemi etkileyebilir.

Microservice mimaride ise uygulama küçük parçalara bölünür. Her servis bağımsız çalışır. Bu sayede büyük projelerde daha esnek ve ölçeklenebilir bir yapı elde edilir. Ama kurulum ve yönetim açısından daha karmaşıktır.

- Küçük projelerde monolith mantıklı ama büyük sistemlerde microservice daha sürdürülebilir.

MVC ve MVVM Mimarileri

MVC (Model-View-Controller) yapısında:

Model → veri ve iş mantığı
View → kullanıcı arayüzü
Controller → kullanıcıdan gelen istekleri yönetir

MVVM (Model-View-ViewModel) ise özellikle frontend tarafında kullanılıyor:

ViewModel, View ile Model arasında bir köprü görevi görüyor

- Bu yapılar sayesinde kod daha düzenli oluyor ve her şey birbirine karışmıyor. Okuması ve geliştirmesi kolaylaşıyor.

State Management Nedir?

State, uygulamanın o anki durumudur. Örneğin bir kullanıcı giriş yaptı mı, sepette hangi ürünler var gibi bilgiler state olarak tutulur.

State management ise bu verilerin nasıl yönetildiğini ifade eder. Küçük projelerde basit yöntemler yeterli olabilir ama proje büyüdükçe state’i kontrol etmek zorlaşır.

- Özellikle frontend tarafında bu konu çok önemli. Çünkü veri değiştikçe arayüzün de doğru şekilde güncellenmesi gerekiyor.

Katmanlı Mimari (Service – Repository – Controller)

Bu yapıda uygulama katmanlara ayrılır:
s
Controller → dış dünyadan gelen isteği alır
Service → iş mantığını içerir
Repository → veritabanı işlemlerini yapar

Bu ayrım sayesinde:

Kod daha temiz olur
Test etmek kolaylaşır
Büyük projelerde yönetilebilirlik artar

 - Her şey tek yerde yazılmamalı. Sorumlulukları bölmek yazılımı daha güçlü yapıyor.